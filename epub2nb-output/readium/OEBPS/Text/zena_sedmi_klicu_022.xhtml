<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zena_sedmi_klicu-19</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zena_sedmi_klicu-19" xml:lang="cs-CZ">
		<div class="Z-kladn--textový-r-meček">
			<p id="_idParaDest-58" class="MLP_uroven2_kapitola ParaOverride-6">6. Sobota</p>
			<p class="MLP_citat ParaOverride-1">I&#160;řekl Bůh: „Učiňme člověka, aby byl naším obrazem <br/>podle naší podoby.“</p>
			<p class="MLP_text_bez1radku_-12-0- ParaOverride-1">Charlotta byla takřka přesvědčena, že na videokazetu, kterou Gio­vanni nevědomky přenáší ve sportovní tašce od jednoho vyloupeného chrámu k&#160;druhému, spolu s&#160;bambusovými liturgickými předměty, se už nepodívá. Myslela na tyto svoje nejoblíbenější pasáže z&#160;Hitchcockových filmů&#160;– z&#160;kterých zbývají na jejich pouti pouze dva&#160;– už během letu do Lublaně. Sotva přijeli z&#160;letiště do hotelu a&#160;ubytovali se, sáhla po ní. Giovanni byl ve vedlejším pokoji, avšak když uslyšel hrát televizi&#160;– nikdy ji v&#160;hotelech nezapínala&#160;–, zvědavě nakoukl spojovacími dveřmi. Právě přetáčela dálkovým ovladačem ukázky z&#160;prvních pěti filmů, jež mají už za sebou. Z&#160;kalhot a&#160;trička se převlékla do lehounkého kostýmku se vzorem drobné oranžovo-bílé kostky. Byla bosa a&#160;nohu měla přehozenou přes nohu v&#160;měkkém úhlu. Lehounké bílé lodičky jako ze skla si dala k&#160;těžké patě tmavého stolku, u&#160;něhož seděla. Jedna z&#160;nich byla bezmocně překocena. Paži s&#160;chladnými paprsky žil, která se zdála Giovannimu takřka průsvitná, zakončenou dálkovým ovladačem, držela předpaženou v&#160;jakémsi chtěném salonním gestu. Vypadalo to, jako by se co nevidět chystala vstát a&#160;s&#160;holčičí radostí si zkoušet nové šaty.</p>
			<p class="MLP_text ParaOverride-1">„Co je to?“ kývl k&#160;obrazovce, na které tančil kaleidoskop rychlého převíjení.</p>
			<p class="MLP_text ParaOverride-1">„Uvidíš,“ usmála se.</p>
			<p class="MLP_text ParaOverride-1">Na obrazovce se objevila asi tříminutová pasáž z&#160;filmu <span class="MLP_znak_kurziva_11b">Provaz</span>, kterou hledala. Tento Hitchcockův snímek přisoudila Lublani, a&#160;tedy i&#160;řidiči Danemu, jenž pro jejího zesnulého otce symbolizoval lublaňskou barokní architekturu. (Jen si vzpomeňme na kšiltovku s&#160;nápisem Lublaň, kterou mu velkoryse daroval&#160;– kromě jiných pozorností!) Sekvence, kterou si Charlotta za Giovanniho přítomnosti promítla, je z&#160;úplného úvodu filmu: Kamera zabírá pár vteřin dvě tmavá okna v&#160;cihlovém činžáku. Pak se ozve děsivý výkřik. Kamera „vstupuje“ okny do bytu. Dva mladíci tam rdousí dalšího mladého muže. Když ho zabijí, ukryjí mrtvolu v&#160;rozměrném kufru. Toť vše&#160;– potud Charlottina ukázka.</p>
			<p class="MLP_text ParaOverride-1">„Hrrozný,“ řekl Giovanni, když vypnula televizi.</p>
			<p class="MLP_text ParaOverride-1">„To ano, ale znamenitě udělané.“</p>
			<p class="MLP_text ParaOverride-1">„Giovanni nevěděl, že Charrlottka vozí filmy Alfreda Hitchcocka s&#160;sebou!“</p>
			<p class="MLP_text ParaOverride-1">„Jenom úryvky. A&#160;vozíš je spíš ty,“ usmála se. „Videokazeta byla po celou dobu v&#160;tašce, ve které přinášíš do chrámů klíčící bambus na výměnu.“</p>
			<p class="MLP_text ParaOverride-1">Čekala, že Giovanni něco řekne, nebo se aspoň podiví. Nic takového se však nestalo. Díval se na ni klidným pohledem a&#160;jeho vodnaté oči se leskly jako vlhké korálky.</p>
			<p class="MLP_text ParaOverride-1">„Tenhle film dala Charrlottka… Lublani… a… kostelu pana Sommelierr?“ zeptal se po chvíli a&#160;kývl k&#160;televizi.</p>
			<p class="MLP_text ParaOverride-1">„Taky Danemu,“ řekla.</p>
			<p class="MLP_text ParaOverride-1">Giovanni pohlédl na bílé lodičky, pohozené pod stolem.</p>
			<p class="MLP_text ParaOverride-1">„Kam se&#160;–“</p>
			<p class="MLP_text ParaOverride-1">Skočila mu do řeči:</p>
			<p class="MLP_text ParaOverride-1">„Jdu se podívat na ten tatínkův kostel.“</p>
			<p class="MLP_text ParaOverride-1">„Giovanni má jít… má jít taky?“</p>
			<p class="MLP_text ParaOverride-1">„Ne, půjdu sama,“ řekla a&#160;její štíhlá chodidla vklouzla do lodiček z&#160;mléčného skla.</p>
			<p class="MLP_text ParaOverride-1">Taxík už čekal před hotelem. Charlottu potěšilo, že řidič uměl trošku francouzsky. Snad jen <span class="MLP_znak_kurziva_11b">Všudypřítomné oko</span> vědělo, že Hitchcockův film <span class="MLP_znak_kurziva_11b">Provaz</span> zdaleka nebyl Charlottou přisouzen Lublani kvůli Sommelierem milované barokní architektuře; ani kvůli Danemu. Provaz tu symbolizuje něco dočista jiného. Má se jím zardousit to, co před lety nazvala pastmi, oky existence svého otce. Giovannimu o&#160;změně plánu neřekla. Když divadlo, tak s&#160;náhlými improvizacemi ve scénáři!</p>
			<p class="MLP_text ParaOverride-1">„Zavezete mě do Braji?“ zeptala se, když nastoupila.</p>
			<p class="MLP_text ParaOverride-1">Taxikář se usmál.</p>
			<p class="MLP_text ParaOverride-1">„Plečnik?“ řekl. „Od toho jsem tady.“</p>
			<p class="MLP_text ParaOverride-1">Přesně tak, Plečnik, pomyslela si. Nesmíš se hněvat, tatínku. Tohle je moje drobná pirueta mezi <span class="MLP_znak_kurziva_11b">oky</span> tvého života, a&#160;teď vlastně už i&#160;mého. Pokud si dobře pamatuji, architekt Plečnik řekl, že „fasáda bez ozdoby je jako člověk, co se nikdy nezasměje“. Byl to kromě jiného ochránce dekorace a&#160;drobného detailu. A&#160;nadto pro něj byl důležitý příběh, příběh, který se někde začne a&#160;někde ukončí.</p>
			<p class="MLP_text ParaOverride-1">„Studujete architekturu?“ zeptal se taxikář.</p>
			<p class="MLP_text ParaOverride-1">„Jak se to vezme,“ usmála se.</p>
			<p class="MLP_text ParaOverride-1">„V&#160;poslední době sem jezdí hodně studentů,“ řekl a&#160;hned dodal: „Ale ti většinou chodí pěšky.“</p>
			<p class="MLP_text ParaOverride-1">„No vidíte. Ani podle tohoto kritéria nejsem typický student. Vlastně architekturu studuju spíš prakticky.“</p>
			<p class="MLP_text ParaOverride-1">Cesta do Braji trvala poměrně dlouho. Opustili Lublaň, projíždějíce rozkošnou krajinou tichých barev, nad níž visela sklíčka bílých beránků v&#160;modrém nebi.</p>
			<p class="MLP_text ParaOverride-1">„Za chvilku jsme tam, mademoiselle.“</p>
			<p class="MLP_text ParaOverride-1">„Dobře.“</p>
			<p class="MLP_text ParaOverride-1">Kostel svatého Michaela, jejž si Charlotta z&#160;dostupných sakrálních staveb slovinského architekta Josipa Plečnika vybrala, měl v&#160;sobě jakousi hřejivou hladkost. A&#160;to zvnějšku i&#160;vevnitř. Fotografie nelhaly. Kámen, dřevo, mlčenlivé barevné ornamenty. Neokázalá jednoduchost lavic s&#160;prostě zdobenými opěradly po stranách, kterých si však návštěvník možná právě proto přece jen všimne. Břečťan na pohádkové kostelní věži s&#160;malým balkónkem.</p>
			<p class="MLP_text ParaOverride-1">Tady to bude tvým bambusovým kouskům svědčit, tatínku!</p>
			<p class="MLP_text ParaOverride-1">Nahlas řekla směrem k&#160;taxikáři:</p>
			<p class="MLP_text ParaOverride-1">„Udělal byste si čas a&#160;vozil mě sem každý den na mši?“</p>
			<p class="MLP_text ParaOverride-1">Prý ano, a&#160;rád.</p>
			<p class="MLP_text ParaOverride-1">„A&#160;jak to myslíte, mademoiselle, každý den?“ zeptal se ještě taxikář.</p>
			<p class="MLP_text ParaOverride-1">„Do příští soboty. Vlastně do pátku,“ opravila se Charlotta.</p>
			<p class="MLP_text ParaOverride-1">Když sem půjdeme v&#160;sobotu v&#160;noci, pojedeme v&#160;autě z&#160;půjčovny. Nejspíš by se ti nelíbilo, kdybys nás viděl, jak se dovnitř dostáváme poněkud nestandardně.</p>
			<p class="MLP_text ParaOverride-1">„To by šlo, můžeme se domluvit.“</p>
			<p class="MLP_text ParaOverride-1">„Dobrá,“ přikývla a&#160;usmála se.</p>
			<p class="MLP_text_bez1radku_-12-0- ParaOverride-1">Týden nato, v&#160;sobotu v&#160;noci, se před Plečnikovým kostelem svatého Michaela odehrála následující scéna dvou tmavých stínů:</p>
			<p class="MLP_text ParaOverride-1">„Tohle není barrokní kostel pana Sommelierr!“ řekl ten mohutnější.</p>
			<p class="MLP_text ParaOverride-1">„Není,“ zněla odpověď.</p>
			<p class="MLP_text ParaOverride-1">„A&#160;nic odtud nenesem.“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Jenom jsme dali bambus na oltář…“ pravil tiše s&#160;náznakem otázky větší stín.</p>
			<p class="MLP_text ParaOverride-1">„Ano,“ odpovídá ten štíhlý.</p>
			<p class="MLP_text ParaOverride-1">„Giovanni nerrozumí.“</p>
			<p class="MLP_text ParaOverride-1">„Udělala jsem si radost.“</p>
			<p class="MLP_text ParaOverride-1">Po chvíli ticha a&#160;váhavě:</p>
			<p class="MLP_text ParaOverride-1">„To je dobře.“</p>
			<p class="MLP_text ParaOverride-1">„A&#160;jak se ti líbil přehoz?“ ptá se Charlottin stín.</p>
			<p class="MLP_text ParaOverride-1">Mlčení, šumění stromů, křik cikád, vůně kvetoucí trávy, hvězdy na chladné obloze jako z&#160;dětské knihy pohádek.</p>
			<p class="MLP_text ParaOverride-1">„Myslíš, že ty kusy provazu, co jsem namalovala do bublin tentokrát, se nepovedly?“</p>
			<p class="MLP_text ParaOverride-1">Namísto odpovědi uslyšel Charlottin stín vlastní výkřik plný děsu, jenž se podobal předsmrtnému výkřiku mladého muže z&#160;Hitchcockova <span class="MLP_znak_kurziva_11b">Provazu</span>. Mohutný stín zahradníkův se ani nepohnul. To nic, pomyslela si Charlotta. Jen křičím ze spaní.</p>
		</div>
</body>
</html>