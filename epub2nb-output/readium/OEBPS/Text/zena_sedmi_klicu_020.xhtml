<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zena_sedmi_klicu-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zena_sedmi_klicu-17" xml:lang="cs-CZ">
		<div class="Z-kladn--textový-r-meček">
			<p id="_idParaDest-56" class="MLP_uroven2_kapitola ParaOverride-1">4. Čtvrtek</p>
			<p class="MLP_citat ParaOverride-1">I&#160;řekl Bůh: „Buďte světla na nebeské klenbě, <br/>aby oddělovala den od noci!“</p>
			<p class="MLP_text_bez1radku_-12-0- ParaOverride-1">„Pomerranče,“ povídá Giovanni vesele, „všude ty Fatiminy pomerranče!“</p>
			<p class="MLP_text ParaOverride-1">Charlotta se rozesmála.</p>
			<p class="MLP_text ParaOverride-1">„Slunce i&#160;měsíc Fatimina života,“ řekla.</p>
			<p class="MLP_text ParaOverride-1">„Cože?“</p>
			<p class="MLP_text ParaOverride-1">„No pomeranče. Háje pomerančovníků. Znamenají přece pro Fatimu všechno. Jsou pro ni vším, sluncem i&#160;měsícem jejího života. Panebože, odmalička jsem neposlouchala nic jiného než ty její smutný písničky o&#160;pomerančových hájích, kterými vane teskný vítr. Dodnes, když se řekne Portugalsko, vybaví se mi sad, co září tisícovkami oranžových sluníček.“</p>
			<p class="MLP_text ParaOverride-1">„A&#160;teď, když je Charrlottka tady, v&#160;Porrtugalsku, mezi pomerrančovníky?“</p>
			<p class="MLP_text ParaOverride-1">Zadívala se daleko před sebe. Sad, v&#160;němž stáli pod suchým sluncem, daleko od vzdychajícího moře, byl ve svahu a&#160;rozkládal se v&#160;jakémsi půlkruhu. Vzdáleně připomínal polovinu ohromného, pozvolného kolosea. Pod jejich nohama se sypaly hrudky a&#160;prach světlé, teplé hlíny.</p>
			<p class="MLP_text ParaOverride-1">„Teď? Těžko říct, jestli to Fatima trefila. O&#160;Portugalsku nic nevím. Ale pokud má na zem, kde se narodila a&#160;prožila kus života, tuhle oranžovou vzpomínku, pak nemůže být tak nemožná, jak si myslíš, Giovanni.“</p>
			<p class="MLP_text ParaOverride-1">Oba se rozesmáli.</p>
			<p class="MLP_text ParaOverride-1">Procházka pomerančovým sadem nedaleko Porta, druhého největšího města v&#160;Portugalsku, v&#160;Charlottě doznívala po celý týden. Nikdy si nepomyslela, když se jako dítě loudávala se svou společnicí Fatimou a&#160;s&#160;Hrochem na bílé pobřeží, jehož divoký puls zpěněných vln byl slyšet za příhodného větru už od Zahrady oka, nikdy si nepomyslela, že by v&#160;dospělosti mohla vzpomínat na její podivné písničky. Fatiminy teskné tóny v&#160;Charlottě hrály během všech mší, na které opět, jako u&#160;chrámů předchozích, docházela dvakrát denně. Pozorujíc půvabné a&#160;ve svých vrcholech fascinující i&#160;dojemné divadlo u&#160;oltáře, inscenované štíhlým vysokým knězem s&#160;hranatou tváří, se také několikrát musela pousmát. To když si vzpomněla na ohyzdné brože, které Fatima vozila z&#160;trhu v&#160;Dieppe, připichujíc si je se zvláštním, omezeným furiantstvím na nevkusné svetříky.</p>
			<p class="MLP_text ParaOverride-1">Kostel Sao Pedro dos Clérigos v&#160;Portu, kde se odehrál ve čtvrtek, po sedmidenních přípravách, už čtvrtý díl Charlottina <span class="MLP_znak_kurziva_11b">stvoření světa</span>, je nejnudnější stavbou, kterou Charlotta během své prázdninové pouti navštívila.</p>
			<p class="MLP_text ParaOverride-1">„Nevím, co tatínek na tomhle chrámu měl,“ říkala Giovannimu. Ale nijak se tím netrápila. Stejně jako se přestala trápit, zda všechno to, co se událo v&#160;uplynulých týdnech a&#160;co se ještě stane v&#160;týdnech příštích, je skutečnost, nebo pouhý sen, jehož pointa může být jediná: sladké probuzení. <span class="MLP_znak_kurziva_11b">Všudypřítomné oko</span> se radovalo z&#160;tohoto Charlottina smíření, podobně jako Giovanni.</p>
			<p class="MLP_text ParaOverride-1">Ve čtvrtek v&#160;noci všechno proběhlo podle scénáře. Sakristie byla vyloupena, čtvrtý plátěný pytel naplněn liturgickými předměty, jež byly vyměněny za bambusové kopie.</p>
			<p class="MLP_text ParaOverride-1">„I&#160;tentokrát jsem to trefila,“ šeptala Charlotta v&#160;rozlehlé tmě chrámové lodi.</p>
			<p class="MLP_text ParaOverride-1">„Cože?“ Giovanni mířil teplým kuželem svítilny na oltář, kde se pod bílým přehozem se zdobným nápisem <span class="MLP_znak_kurziva_11b">Vertigo</span> rýsovala bambusová tělíčka.</p>
			<p class="MLP_text ParaOverride-1">„Ten Hitchcockův film. <span class="MLP_znak_kurziva_11b">Vertigo</span> se k&#160;Fatimě nejvíc hodí. Jak tam ten policajt hlídá ženu svého přítele, která se chová, jako by chtěla spáchat sebevraždu… Fatima mě taky hlídala.“</p>
			<p class="MLP_text ParaOverride-1">„Hm.“</p>
			<p class="MLP_text ParaOverride-1">„A&#160;co říkáš tomu přehozu?“</p>
			<p class="MLP_text ParaOverride-1">„Pomerranče. To je… pěkný. Pomerranče… Jak to Charrlottka říkala? Slunce&#160;–“</p>
			<p class="MLP_text ParaOverride-1">„No, slunce i&#160;měsíc Fatimina života.“</p>
			<p class="MLP_text ParaOverride-1">Ve třech komiksových bublinách, jež se na bílém plátně, zakrývajícím bambusové liturgické předměty, vznášejí od nápisu <span class="MLP_znak_kurziva_11b">Vertigo</span>, tiše září tři pomerančová sluníčka.</p>
		</div>
</body>
</html>