<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zena_sedmi_klicu-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zena_sedmi_klicu-14" xml:lang="cs-CZ">
		<div class="Z-kladn--textový-r-meček">
			<p id="_idParaDest-53" class="MLP_uroven2_kapitola ParaOverride-5">1. Pondělí</p>
			<p class="MLP_citat ParaOverride-1">I&#160;řekl Bůh: „Buď světlo!“</p>
			<p class="MLP_text_bez1radku_-12-0- ParaOverride-1">Giovanni se vydržel koukat dlouhé minuty z&#160;balkonu. Hned uviděl poštolku, prudce se snášející na lesklou střechu protějšího domu, hned červené auto, vyjíždějící zpod stromu, kde parkovalo, a&#160;svlékající stín chvějícího se listí, který ho doposud chránil před pařížským sluncem. A&#160;potom, když se zahradník otočil zpátky do pokoje, zahlédl na malé vázičce s&#160;bleděmodrými puntíky odlesk světla, který tam předtím nebyl. A&#160;jemu to přišlo jako zázrak. A&#160;když se po chvilce znovu obrátil, opřel se o&#160;balkonové zábradlí, rozehřáté sluncem, a&#160;v&#160;kalném proudu lidí dole na ulici uviděl žlutou mašli ve tvaru vlaštovčích křídel, sedící ve vlasech nějaké ženy, šťastně se rozesmál. Širokou dlaň si držel pod bradou a&#160;prskal do ní perličky smíchu jako hošík: „Chichichi… Chichichi.“</p>
			<p class="MLP_text ParaOverride-1">Bylo pondělí a&#160;Charlotta měla úplně jiné starosti. <span class="MLP_znak_kurziva_11b">Všudypřítomné oko </span>pozorně sledovalo její vážnou tvář. Jako první je na řadě kostel pařížské Sorbonny. Ačkoli doma pečlivě prostudovala všechny dostupné materiály, týkající se sedmi barokních kostelů „jejího otce“, nyní jako by nevěděla, co si počít. A&#160;k&#160;tomu Giovanni! V&#160;Paříži nebyl od té doby, co mu tatínek před mnoha lety nabídl práci, a&#160;teď se zalyká kdejakou drobností. Po ulicích sbírá listy stromů, spálené sluncem&#160;– má jich plné kapsy. V&#160;tatínkově někdejším služebním bytě, od něhož jim maminka dala klíče, aby nemuseli spát v&#160;hotelu, se povalují pestrobarevné skvrny reklamních katalogů. Všude je sbírá, bere si je od sousedů, kteří mu je ochotně přenechávají, a&#160;nosí jí je ukazovat. Jestliže jí zprvu přišlo užitečné&#160;– nejen půvabné&#160;–, že Giovanni bude jejím průvodcem na sedmitýdenní <span class="MLP_znak_kurziva_11b">pouti</span> tatínkovým časem, po dvou dnech strávených v&#160;Paříži začíná pochybovat. Každou chvíli tiskne v&#160;dlani lahvičku <span class="MLP_znak_kurziva_11b">Posledního mramoru</span>, aby nepropadala malověrnosti. Dotýká se mahagonové pažbičky revolveru, jehož hlaveň se tak leskne, že v&#160;ní vidí svůj tmavý zkřivený obraz. Otevírá příruční kufřík z&#160;jemné světlé kůže, kde je pečlivě složeno sedm přehozů, bílých jako peří, potištěných podle jejích návrhů. Stále si opakuje: <span class="MLP_znak_kurziva_11b">Stvoření světa</span>… A&#160;musí to stihnout během sedmi týdnů. Co kostel, to týden. Přičemž sedm dní si určila na přípravu, obhlédnutí chrámu, a&#160;osmý den&#160;– („Bůh měl dnů jenom sedm i&#160;s&#160;nedělí, kdy odpočíval!“ říká si často.)&#160;– osmý den žádný odpočinek, nýbrž… Dnes je pondělí, přesně za týden v&#160;pondělí se naplní první den. Tomuto dnu a&#160;kostelu pařížské Sorbonny přisoudila <span class="MLP_znak_kurziva_11b">Psycho</span>.</p>
			<p class="MLP_text ParaOverride-1">Giovanni se odlepil od balkonového zábradlí a&#160;přešel k&#160;Charlottě.</p>
			<p class="MLP_text ParaOverride-1">„Hele,“ řekl.</p>
			<p class="MLP_text ParaOverride-1">Charlotta natáhla dlaň a&#160;zahradník na ni položil bílé pírko.</p>
			<p class="MLP_text ParaOverride-1">„Přilítlo… shorra,“ usmál se na mladou ženu něžně.</p>
			<p class="MLP_text ParaOverride-1">Volnou rukou Charlotta rychle schovala revolver, aby si ho nevšiml.</p>
			<p class="MLP_text ParaOverride-1">„Poslyš, Giovanni…“ pokusila se o&#160;úsměv, pokládajíc pírko vedle vázičky s&#160;bleděmodrými puntíky.</p>
			<p class="MLP_text ParaOverride-1">„Pěkný,“ řekl zahradník a&#160;ukázal prstem na vázu a&#160;na pírko vedle ní. „Pěkně to vypadá… spolu.“</p>
			<p class="MLP_text ParaOverride-1">„Podívej se, Giovanni, napadlo mě, že bych do toho kostela šla sama. Ty bys zůstal tady. Co říkáš?“</p>
			<p class="MLP_text ParaOverride-1">Zahradník na ni dlouze pohlédl a&#160;jeho oblá ramena sebou začala poškubávat známým nervním pohybem, jako by chtěla zažehnout jiskru dlouhého vzlyku, jenž se co nevidět vysouká z&#160;pevně sevřených rtů. Jeho tlustá tvář se ukryla v&#160;šeru dva dny neholených světlých vousů.</p>
			<p class="MLP_text ParaOverride-1">„Giovanni…“ škytl smutně, „chtěl taky vidět… rrozkvést bambus pana Sommelierr. Giovanni…“</p>
			<p class="MLP_text ParaOverride-1">Dál Charlotta neposlouchala, ale když sklouzla pohledem na žíhané opěradlo křesla, uvědomila si, že takhle to nepůjde. Otcova kravata s&#160;biliárovým motivem, kterou vzala z&#160;jeho šatníku a&#160;půjčila ji Giovannimu na jejich sedmitýdenní cestu, tam snad byla přehozena jen proto, aby zvrátila její náhlý záměr.</p>
			<p class="MLP_text ParaOverride-1">Zahradník si všiml jejího pohledu, vzal kravatu z&#160;opěradla, velmi pomalu, jako by se jednalo o&#160;nejcennější relikvii, ji přetáhl přes hlavu a&#160;povytáhl uzel.</p>
			<p class="MLP_text ParaOverride-1">To už rovnou mohla jet do Dolomitů se Susanne, Markem, Angelou a&#160;Louisem, když nyní, na poslední chvíli, chce všechno měnit. Myšlenka na prázdniny prožité s&#160;přáteli ji rozrušila. Jako by vedle sebe postavila dva světy, ozářené chladným světlem divadelního reflektoru. Tento svůj a&#160;tamten jejich. Jeden je tmavší, a&#160;ona v&#160;této chvíli není s&#160;to říci který.</p>
			<p class="MLP_text ParaOverride-1">Giovanni si upravil vypouklý límeček bílé košile a&#160;uzel kravaty utáhl tak, že takřka nemohl dýchat. Stál před prázdným Charlottiným pohledem a&#160;slabě funěl.</p>
			<p class="MLP_text ParaOverride-1">„Ne, ne, Giovanni, promiň,“ řekla konečně. „Samozřejmě, že půjdeš se mnou…“ Odmlčela se a&#160;dodala: „Sundej to… A&#160;ten uzel máš nakřivo.“</p>
			<p class="MLP_text ParaOverride-1">Zahradník uposlechl s&#160;chvějivým přikývnutím. Třesoucíma se rukama sundal kravatu a&#160;opatrně ji přeložil přes žíhané opěradlo, na němž se rozvíjel a&#160;zase vadl letmý stín záclony. Chvatně vzal ze stolu bílé peříčko a&#160;beze slova odešel na balkon.</p>
			<p class="MLP_text_bez1radku_-12-0- ParaOverride-1">„Taxík je tady,“ řekla Charlotta kalným hlasem v&#160;pondělí o&#160;týden později, podávajíc zahradníkovi sportovní tašku.</p>
			<p class="MLP_text ParaOverride-1">Sama vzala kufřík ze světlé kůže, a&#160;dotýkajíc se v&#160;kabelce chladné hlavně revolveru, vyšla z&#160;bytu.</p>
			<p class="MLP_text ParaOverride-1">V&#160;taxíku nemluvili. Béžové volvo klidně proplouvalo mezi vlhkými střechami aut. Musela se pousmát: stejný model auta má přece Rik van der Eyes.</p>
			<p class="MLP_text ParaOverride-1">„Nevadí vám to otevřený okno?“ zeptal se taxikář.</p>
			<p class="MLP_text ParaOverride-1">V&#160;proudu podvečerního vzduchu byl cítit déšť. Průsvitné kapky se perlily na sklech aut, jež míjeli.</p>
			<p class="MLP_text ParaOverride-1">Giovanni na ni pohlédl koutkem bezbarvého oka.</p>
			<p class="MLP_text ParaOverride-1">„Ne, klidně to nechte,“ řekla. „Nejmenujete se náhodou Rik?“ zasmála se matně.</p>
			<p class="MLP_text ParaOverride-1">„Ne, madam. Jsem Claude.“</p>
			<p class="MLP_text ParaOverride-1">„Škoda.“</p>
			<p class="MLP_text ParaOverride-1">Tak ještě jednou: v&#160;kufříku jsou páčidla a&#160;sněhobílý přehoz. Předevčírem ji napadlo, že by tomu mohla říkat pluviál, ale přišlo jí to troufalé. V&#160;tašce jsou liturgické předměty, revolver má v&#160;kabelce, a&#160;také dlouhý nůž, kdyby k&#160;tomu opravdu došlo. Za pár minut budou na bulváru Port-Royal, odtud je to kousek.</p>
			<p class="MLP_text ParaOverride-1">Giovanni seděl bez hnutí, dívaje se z&#160;okna nad střechy domů. Fialově šedé mraky, plné letního deště, visely v&#160;tmavnoucí obloze jako špinavé talíře na žonglérově hůlce. Za chvíli bude tma. Zahrádky kaváren podél silnice žhnuly veselým světlem, jako by je chtěly dovést až na místo.</p>
			<p class="MLP_text ParaOverride-1">Když odbočovali do Lussakovy ulice, u&#160;jednoho z&#160;kavárenských stolků se rozprskl ohňostroj smíchu. Blondýna s&#160;bronzovými pažemi zakláněla hlavu a&#160;její vlasy probodávaly žluté světlo lampičky s&#160;tmavým, bohatě zdobeným držákem. U&#160;stolku se smáli všichni, s&#160;výjimkou muže v&#160;potištěném, vínově rudém tričku, jehož barva byla stejná jako barva sedadel a&#160;závěsů v&#160;kinosálu Jean-Pierra Sommeliera. Tvář vyobrazená na tričku nebyla dobře vidět, připomínala kalnou louži vody. Avšak nápis pod ní byl jasně zřetelný: Zahrada oka.</p>
			<p class="MLP_text ParaOverride-1">„Mohl byste, prosím, zastavit?“ řekla Charlotta, „támhle, až za tou kavárnou. Ale ne moc daleko od ní.“</p>
			<p class="MLP_text ParaOverride-1">„Co… co je?“ špitl Giovanni.</p>
			<p class="MLP_text ParaOverride-1">Charlotta, dívajíc se zadním oknem ve směru smíchu, který čeřil večerní vzduch nad veselou společností a&#160;v&#160;jehož hladkých jiskrách se klouzavě vznášel namodralý cigaretový dým, jen kývla hlavou.</p>
			<p class="MLP_text ParaOverride-1">„Není to… ten… rrežisérr…?“ mumlal Giovanni, žmoulaje mezi palcem a&#160;ukazováčkem kravatu s&#160;biliárovým motivem.</p>
			<p class="MLP_text ParaOverride-1">„Bonnard,“ dopověděla za něho.</p>
			<p class="MLP_text ParaOverride-1">„Jo, má ten nárramek!“ zaráčkoval spokojeně.</p>
			<p class="MLP_text ParaOverride-1">„Náramek?“</p>
			<p class="MLP_text ParaOverride-1">Taxikář si zapálil cigaretu.</p>
			<p class="MLP_text ParaOverride-1">„No, pěkná nárramek z&#160;lístků coelogyne crristata. Stříbrrnej.“</p>
			<p class="MLP_text ParaOverride-1">„To nevím, ale nosí reklamní tričko se svým portrétem. Trochu divný.“</p>
			<p class="MLP_text ParaOverride-1">François Bonnard, jako by se chtěl nadechnout nafialovělého přítmí, v&#160;němž by nebyl smích blondýny a&#160;ostatních přátel, se odvrátil od společnosti a&#160;portrét na jeho hrudi zalila světla projíždějícího auta. Kdepak, tmavý obrázek na režisérových prsou, to pochopitelně nebyla jeho vlastní podobizna.</p>
			<p class="MLP_text ParaOverride-1">Oko, jež na tričku&#160;– jakých Ateliéry Sommelier před více než čtyřmi lety prodaly tisíce při reklamní kampani Zahrady oka&#160;– přivíral sám Bonnard, mhouřila na tomto režisérově svršku poměrně věrná podobizna Jean-Pierra Sommeliera.</p>
			<p class="MLP_text ParaOverride-1">Giovanni začal něco koktat.</p>
			<p class="MLP_text ParaOverride-1">„Jeďte, prosím vás,“ řekla Charlotta vyděšeně.</p>
			<p class="MLP_text ParaOverride-1">Taxikář vyhodil nedopalek z&#160;okna a&#160;béžové volvo se s&#160;hlubokým zhoupnutím rozjelo.</p>
			<p class="MLP_text_bez1radku_-12-0- ParaOverride-1">Světlo, jehož mdlý opar se přelévá nad milionovou Paříži, tu vykous­la hustá tma kostela. Giovanni se otočil za hřejivými koncovými světly odjíždějícího taxíku.</p>
			<p class="MLP_text ParaOverride-1">Těžká hnědá vrata nechtěla povolit. Charlottiny paže, bílé jako z&#160;cukru, se jako světlice míhaly v&#160;cukavých pohybech, svírajíce ocelovou tyč páčidla.</p>
			<p class="MLP_text ParaOverride-1">„Počkej, Charrlottka. Giovanni to udělá…“</p>
			<p class="MLP_text ParaOverride-1">Skřípavé, chrčivé zvuky drceného dřeva, jež kolem sebe páčidlo plivalo se snítkami nažloutlých třísek, jako by se plazily po studené barokní fasádě kaple.</p>
			<p class="MLP_text ParaOverride-1">„Už to je.“</p>
			<p class="MLP_text ParaOverride-1">Vrata se nehlučně otevřela. Ozval se jen povzbudivý svistot, jak se zhoupla v&#160;pantech. Jako když vítr zlehka provívá ženskými vlasy. Giovanni, vláčeje na rameni sportovní tašku, se nachýlil ve spěchu k&#160;Charlottině nahé šíji a&#160;o&#160;bambulovitý nos se mu otřel chomáček vůně <span class="MLP_znak_kurziva_11b">Posledního mramoru</span>.</p>
			<p class="MLP_text ParaOverride-1">Jakmile vkročili do chladného prostoru, <span class="MLP_znak_kurziva_11b">Všudypřítomné oko</span> jako by je postrkovalo před sebou: mohutného tlustého muže v&#160;tmavém obleku, černých plesových polobotkách a&#160;v&#160;bílé košili s&#160;barevnou jizvičkou kravaty s&#160;biliárovým motivem; a&#160;sotva dvacetiletou krásnou ženu s&#160;rusými vlasy, vzdorovitě šimrajícími útlý límeček saka tmavě modrého kostýmu, a&#160;s&#160;hedvábnýma nohama v&#160;sytě modrých lodičkách na jehlovém podpatku.</p>
			<p class="MLP_text ParaOverride-1">A&#160;dál si to Charlotta neumí vysvětlit.</p>
			<p class="MLP_text ParaOverride-1">V&#160;uších se jí potichounku rozezněla <span class="MLP_znak_kurziva_11b">Rapsodie v</span><span class="CharOverride-3">&#160;</span><span class="MLP_znak_kurziva_11b">modrém</span>, a&#160;ona ji vnímá úplně stejně, jako když tuto Gershwinovu skladbu slyšela naposledy při otcově pohřbu. Náhle má pocit, že se musí každou chvíli probudit na Zahradě oka, ve své bílé posteli, sladce rozehřáté oroseným ranním sluncem. A&#160;Hroch k&#160;ní přiběhne a&#160;dotkne se dlouhými vousy rozespalé tváře. Avšak její a&#160;Giovanniho kroky se rozléhají kostelem a&#160;sen ne a&#160;ne skončit. Halasné zvonění jejich kroků nelze nazvat ničím jiným než tichem&#160;– tichem tvrdých mužských podpatků a&#160;dámských jehliček.</p>
			<p class="MLP_text ParaOverride-1">Aniž si vyměnili jediné slovo, anebo třeba jen letmý pohled, Giovanni mířil k&#160;oltáři, Charlotta ke dveřím do sakristie.</p>
			<p class="MLP_text ParaOverride-1">„Charlottka!“ zasyčel zahradník, sundávaje z&#160;ramene sportovní tašku.</p>
			<p class="MLP_text ParaOverride-1">„Sssss!“ odpovědělo mu pouze nedůtklivé zasyčení tmavě modré siluety, z&#160;níž se linul bělavý kužel ruční svítilny.</p>
			<p class="MLP_text ParaOverride-1">„Svět… lo. Tam!“ Giovanni se díval směrem, kde se podle něj mihl kmitavý záblesk.</p>
			<p class="MLP_text ParaOverride-1">Charlotta se prudce otočila. Z&#160;vitrážového okna se pomalu spouštěl načervenalý paprsek, který se téměř dotýkal jejích kotníků. Žádné jiné světlo neviděla; zakroutila hlavou.</p>
			<p class="MLP_text ParaOverride-1">Sevřela páčidlo přistupujíc ke dveřím a&#160;mechanicky, letmým stiskem, vzala za kliku. Dveře se otevřely… s&#160;legračním vypísknutím, připomínajícím fistuli dívčího smíchu. Vstoupila dovnitř jako po bílém provaze, táhnoucím se z&#160;její svítilny. Bůhvíproč očekávala, že liturgické předměty, jejichž bambusové kopie má Giovanni v&#160;tašce, uvidí seřazeny hned ode dveří, že na ni budou čekat. Aniž věděla proč, zavřela za sebou, a&#160;když uslyšela, jakoby z&#160;velké dálky, ostrý zurčivý zvuk rozepínaného zipu sportovní tašky, bezděky se usmála.</p>
			<p class="MLP_text ParaOverride-1">V&#160;první místnosti je nenašla, a&#160;prohlédla ji s&#160;klidem a&#160;velmi pečlivě&#160;– s&#160;několikerým tichým klapnutím zavíraných dvířek. Příruční kufřík nechala ležet na stole, a&#160;berouc za chladnou kliku spojovacích dveří, ústících do druhé místnosti, vklouzla pravou rukou do kabelky. (Pod nehty ucítila mahagonovou pažbičku revolveru, avšak prsty samy pokračovaly v&#160;teplém nepořádku dámské kabelky dál, až obemkly hladkou dřevěnou rukojeť štíhlého nože.)</p>
			<p class="MLP_text ParaOverride-1">Otevřela dveře a&#160;zalilo ji jasné, syté světlo. Jako by noc v&#160;mžiku porodila den. Světlo, jež jí vnukalo s&#160;neoblomnou jistotou tentýž pocit, který se v&#160;ní dravě rozlil před chvíli: Každým okamžikem se musí probudit, posadí se na posteli a&#160;pak se dotkne bříšky prstů chladivého okenního skla, pomalounku a&#160;cudně zahřívaného ranním sluncem.</p>
			<p class="MLP_text ParaOverride-1">S&#160;tichou rychlostí vytáhla nůž z&#160;kabelky (ozvalo se směšné cinknutí čepele o&#160;pouzdro rtěnky a&#160;o&#160;malé zrcátko ve tvaru sedícího zajíce) a&#160;bodla toho muže několikrát do prsou. Byl starší, s&#160;popelavou pletí, bílými vlasy a&#160;obloučky povislé kůže pod udivenýma očima&#160;– snad kostelník. Slyšel zastřené hlasy, šramot a&#160;uchopil první věc, která mu přišla pod ruku&#160;– křížový šroubovák s&#160;bleděmodrou rukojetí&#160;–, a&#160;čekal. Tak ho zastihly klidně vedené nápřahy paže mladé ženy, jejíž stín, když bodala, se tuze podobal stínu Anto­nyho Perkinse v&#160;šatech stařeny z&#160;filmu, který přisoudila tomuto kostelu. Zaslechla jen šustivý zvuk, jak se klesající tělo otíralo o&#160;zeď, a&#160;žuchnutí, jehož ozvěna se musela rozběhnout prostorem kostela.</p>
			<p class="MLP_text ParaOverride-1">Žlutě se lesknoucí liturgické předměty byly seřazeny na malém stolku. Úplně stejně, jak si to představovala ve vedlejší místnosti. Žádný nechyběl, znala je zpaměti. Rozvážně je naskládala do pytle z&#160;jemného plátna, který měla složený v&#160;kabelce do velikosti krabičky od cigaret. Na tělo a&#160;nůž, pohozený vedle, ani nepohlédla&#160;– jako by tam nebylo anebo se nic neudálo. (Stále to vědomí končícího snu a&#160;brzkého probuzení.) Teprve když chtěla otevřít dveře, kterými prve vstoupila do sakristie, se napůl otočila: chtěla se vrátit a&#160;podívat se, zdali se to vskutku událo. Nakonec však zůstala stát a&#160;jen se mírně naklonila dopředu&#160;– jako dítě, jež kráčejíc sklepem bázlivě pozoruje tmavá zákoutí, nesouvisející s&#160;cílem jeho cesty&#160;–, zda třeba nezahlédne aspoň nohy toho muže… Odtamtud nemohla nic vidět, jen světlo.</p>
			<p class="MLP_text ParaOverride-1">Vzala za kliku a&#160;otevřela. Jemné, kvílivé vrznutí dveří, které Charlottě před chvílí, když vstupovala do sakristie, připomnělo fistuli dívčího smíchu, jí však nyní znělo jako bodavé zvuky, doprovázející vraždy v&#160;tomto filmu.</p>
			<p class="MLP_text ParaOverride-1">Když se Charlottiny tenké podpatky zvonivě dotkly dlaždic chrámové lodi, ozářilo ji světlo Giovanniho svítilny a&#160;jeho sladký úsměv. Posvítila si na oltář. Bambusové kopie liturgických předmětů, naskládaných v&#160;pytli, který ona drží v&#160;ruce, se vyjímaly na světlém oltáři se zvláštní lehkostí. Zatímco Charlotta položila na zem kufřík, aby z&#160;něho vytáhla bílý přehoz, Giovanni si znovu posvítil na oltář.</p>
			<p class="MLP_text ParaOverride-1">„Pěkný. Móóc pěkný,“ mumlal.</p>
			<p class="MLP_text ParaOverride-1">Když chtěla kufřík zacvaknout, studené světlo z&#160;její svítilny, kterou si položila vedle, se dotklo jejích rukou. Úporně na ně zírala, hledajíc stopy od krve&#160;– důkaz, potvrzení toho, že staršího muže s&#160;překvapenýma očima a&#160;se šroubovákem v&#160;ruce opravdu zapíchla. Avšak její ruce jsou čisté, hebké, s&#160;lesknoucími se démantovými nehty. V&#160;tomto náhlém zjištění byl příslib klidu&#160;– nestalo se to! Ucítila hřejivou vlnu úlevy, v&#160;níž se zapomněla ptát, co to tedy vlastně bylo&#160;– když otevřela spojovací dveře v&#160;sakristii. Žádné světlo, žádný muž? A&#160;jak je možné, že pod prahem zprvu zavřených dveří neprosvítal proužek světla, které ji pak zalilo? Sen? Avšak pokud byl tamto sen, co je pak tohle…?</p>
			<p class="MLP_text ParaOverride-1">Charlotta se napřímila a&#160;přes bambusové liturgické předměty, z&#160;kterých Giovanni stále nespouštěl oči, položila bílý přehoz. Tak je zde najdou ti, kdo ráno přijdou do chrámu. Bílé plátno pečlivě naaranžovala tak, aby už zdálky byly vidět potisky, pod nimiž se rýsují půvabná tělíčka tatínkových bambusových skvostů.</p>
			<p class="MLP_text ParaOverride-1">„Už rrozkvétají,“ řekl Giovanni.</p>
			<p class="MLP_text ParaOverride-1">Charlotta přikývla a&#160;poodstoupila pár kroků dozadu, aby si svou instalaci prohlédla, míříc na oltář svítilnou.</p>
			<p class="MLP_text ParaOverride-1">„To je krrása!“ zaráčkoval Giovanni šeptem. „To je krrása!“</p>
			<p class="MLP_text ParaOverride-1">Světlé plátno je celé pokryté širokou, bledě oranžovou spirálou, naznačující vodní vír (ten vír, kterým za igelitovou zástěnou sprchového koutu končí první vražda v&#160;tomto filmu). Přes tuhle spirálu je velkým, avšak tenkým písmem vodorovné napsáno <span class="MLP_znak_kurziva_11b">Psycho</span> (písmo je barokně zdobné a&#160;košaté). Od nápisu vedou šikmo doprava nahoru tři obrovité komiksové bubliny (od nejmenší po největší) a&#160;v&#160;každé se zrcadlí šedá, nepříliš viditelná plocha štíhlého nože.</p>
			<p class="MLP_text ParaOverride-1">„Jdeme,“ řekla Charlotta a&#160;světlo, vycházející z&#160;její ruky, sklouzlo po bílém přehozu napříč nápisem dolů a&#160;políbilo dlažbu kostela.</p>
			<p class="MLP_text ParaOverride-1">„Slyšels, Giovanni, to žuchnutí vzadu v&#160;sakristii?“ řekla do ostrého tónu zahradníkových kroků, kterými se proplétaly jehličky jejích podpatků.</p>
			<p class="MLP_text ParaOverride-1">„Teď?“</p>
			<p class="MLP_text ParaOverride-1">„Ne, jak jsem tam byla pro tohle.“ Pytel s&#160;liturgickými předměty kostela pařížské Sorbonny se v&#160;její ruce rozhoupal a&#160;ozvalo se několikeré tlumené cinknutí.</p>
			<p class="MLP_text ParaOverride-1">„Giovanni nic neslyšel,“ řekl a&#160;dodal pro sebe: „Už… kvetou.“</p>
			<p class="MLP_text ParaOverride-1">Charlotta má v&#160;hlavě bílou tmu.</p>
			<p class="MLP_text ParaOverride-1">Byli takřka u&#160;vypáčených vrat kostela, když se Giovanni, zhasínaje svoji svítilnu, dotkl posledním chomáčem světla Charlottiny hrudi, a&#160;ona sklouzla pohledem za světlem. (<span class="MLP_znak_kurziva_11b">Všudypřítomné oko</span> jako by je nyní postrkovalo ven z&#160;kostela do nočního vzduchu, plného vůní.)</p>
			<p class="MLP_text ParaOverride-1">Tmavě modrá barva jejího kostýmu byla na prsou poseta několika cákanci&#160;– od krve. Zdály se na látce skoro černé, ale krvavý tón, který jimi prosakoval, nebylo možné nepostřehnout. Giovanniho pohled také na okamžik ulpěl na Charlottině hrudi. Strnulá a&#160;prázdná čekala, co řekne. Beze slova, s&#160;něžným úsměvem, zhasl svítilnu a&#160;otevřel vrata kostela.</p>
		</div>
</body>
</html>